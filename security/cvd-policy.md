# Coordinated vulnerability disclosure policy Wepublic

Bij [Wepublic](https://wepublic.nl) vinden wij de veiligheid van onze systemen erg belangrĳk. Ondanks onze zorg voor de beveiliging van onze systemen kan het voorkomen dat er toch een zwakke plek is.

Als u een zwakke plek in één van onze systemen heeft gevonden horen wij dit graag zodat we zo snel mogelĳk maatregelen kunnen treffen. Wij willen graag met u samenwerken om onze klanten en onze systemen beter te kunnen beschermen.

Wij vragen u het volgende:
* Stuur uw bevindingen per e-mail naar [security@wepublic.nl](mailto:security@wepublic.nl). Zet in deze e-mail dat u een zwakheid in onze beveiliging heeft gevonden.
* Misbruik het probleem niet, bijvoorbeeld door meer data te downloaden dan nodig is om het lek aan te tonen of gegevens van derden in te kijken, verwijderen of aanpassen.
* Deel het probleem niet met anderen totdat het is opgelost en alle vertrouwelijke gegevens die zijn verkregen via het lek direct na het dichten van het lek te wissen.
* Gebruik geen aanvallen op fysieke beveiliging, social engineering, distributed denial of service, spam of applicaties van derden.
* Geef voldoende informatie om het probleem te reproduceren zodat wij het zo snel mogelijk kunnen oplossen. Meestal is het IP-adres of de URL van het getroffen systeem en een omschrijving van de kwetsbaarheid voldoende, maar bij complexere kwetsbaarheden kan meer nodig zijn.

Wij beloven dit:
* Wij reageren binnen 3 dagen op uw melding met onze beoordeling van de melding en een verwachte datum voor een oplossing.
* Als u zich aan bovenstaande voorwaarden heeft gehouden zullen wij geen juridische stappen tegen u ondernemen betreffende de melding.
* Wij behandelen uw melding vertrouwelijk en zullen uw persoonlijke gegevens niet zonder uw toestemming met derden delen tenzij dat noodzakelijk is om een wettelijke verplichting na te komen. Melden onder een pseudoniem is mogelijk.
* Wij houden u op de hoogte van de voortgang van het oplossen van het probleem.
* In berichtgeving over het gemelde probleem zullen wij, indien u dit wenst, uw naam vermelden als de ontdekker.
* We streven ernaar om het probleem binnen 90 dagen op te lossen. Wij kunnen hiervan afwijken als het systeem of project een releasecyclus heeft die ons niet in staat stelt om het probleem binnen die dagen op te lossen. Dit melden wij bij u.
* Als dank voor uw hulp kunnen wij u een beloning aanbieden voor elke melding van een ons nog onbekend beveiligingsprobleem. De grootte van de beloning bepalen wij aan de hand van de ernst van het lek en de kwaliteit van de melding.
* Wij streven er naar om alle problemen zo snel mogelijk op te lossen en wij worden graag betrokken bij een eventuele publicatie over het probleem nadat het is opgelost.

## Bronvermelding

De basis van dit document komt van: [https://www.responsibledisclosure.nl/](https://www.responsibledisclosure.nl/).
